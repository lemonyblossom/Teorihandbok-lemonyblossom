# Teorihandboken - UX och design (UD)
Studerande: Emma Jensen

## UD 1.1 Grafik och design för webbsidor
### Design för webben
<!-- - Viktiga deignelement och principer.
  - Färgval
  - font
  - layout
  - hur man använder bilder ( upplösning osv)
för att göra en webbsida visuellt tilltalande. -->


När man designar applikationer för webben är det viktigt att få med centrala designelement och principer. Dessa element och principer utgör grunden för en användarvänlig och estetiskt tilltalande webbapplikation.

Färgval spelar en avgörande roll i hur användaren upplever appen, vilka intryck den får och vilken känsla som infinner sig. Att välja rätt färgschema kan skapa en känsla av professionalism och tillförlitlighet, medan fel färgval kan ge ett oorganiserat och rörigt intryck. Det är också viktigt att tänka på psykologiska aspekter av färger, eftersom olika färger kan framkalla olika känslor och beteenden hos användare. Exempelvis kan blått ge en känsla av lugn och tillit, medan rött kan skapa en känsla av brådska eller fara.

Att sätta rätt färgschema och säkerställa tillräcklig färgkontrast som inte förlitar sig på färgseende är nödvändigt för att öka läsbarheten och göra appen tillgänglig för så stor procent av befolkningen som möjligt. Tillräcklig kontrast är avgörande för att text ska vara läsbar, särskilt för personer med synnedsättningar. Dessutom kan användning av olika färgkombinationer bidra till att differentiera och organisera innehåll på ett sätt som gör det enklare för användarna att navigera och förstå informationen.

Därmed är även font/typsnitt en otroligt viktig komponent. Stil och storlek kan påverka både intryck och tillgängligheten och därför måste texten både vara tilltalande visuellt och lättläst. Valet av typsnitt bör baseras på läsbarhet och passform till den övergripande designen. För att säkerställa optimal läsbarhet bör typsnittets storlek och radavstånd anpassas efter olika skärmstorlekar och upplösningar.

Webbsidans layout är i mitt tycke a och o för att skapa lättnavigerade, intuitiva och tilltalande webbsidor. En tydlig och välorganiserad layout hjälper användaren att hitta information lättare. Layouten bör strukturera information på ett logiskt sätt och guida användaren genom webbplatsen med tydliga visuella ledtrådar. Genom att använda t.ex. grid-system och tydlig hierarki kan designern skapa en balanserad och lättnavigerad webbplats.


### Responsiv design och användarupplevelse(UX)
<!-- - HUr ska designgen anpassas efter olika skärmstorlekar för att säkerställa att hemsidorna är lätttillgängliga och användarvänliga? -->
För att se till att en webbsida är lättillgänglig och användarvänlig på olika enheter och skärmstorlekar, måste designen anpassas. Detta kan uppnås genom tekniker som flexbox, media queries och adaptiv layout, som alla hjälper till att skapa en responsiv design som fungerar på smartphones så väl som på stora datorskärmar och ger en optimal användarupplevelse oavsett vilken enhet användaren har. 


Referenser:
[WCAG 101](https://wcag.com/resource/what-is-wcag/)
[WCAG 2.1 Contrast Minimum Understanding](https://www.w3.org/WAI/WCAG21/Understanding/contrast-minimum.html)
[WCAG 2.1 Use of Color Understanding](https://www.w3.org/WAI/WCAG21/Understanding/use-of-color.html)
[UX Design Tools - Guide](https://www.interaction-design.org/literature/article/ux-design-tools-definitive-guide)

---

## UD 1.2 UX och användbarhet
### Användarfokuserad design
Det är viktigt att förstå målgruppens specifika behov och beteenden för att kunna skapa en design som möter deras förväntningar.
Designprocessen bör alltid sätta användarens behov och beteenden i centrum. Detta innebär att använda principer och metoder som säkerställer att designen är användarcentrerad, vilket i sin tur leder till bättre upplevelse och högre tillfredsställelse, vilket i sin tur leder till att trafiken på webbsidan ökar.

En användarfokuserad design innebär att noggrant undersöka och förstå användarens mål, motivationer och problem. Genom att involvera användare i designprocessen på olika sätt och kontinuerligt samla in feedback kan man skapa applikationer som verkligen uppfyller användarnas behov och förväntningar.

### Navigation och user interface
Att ha en navbar med tydligt markerade sektioner som "Hem", "Om oss" och "Kontakt" gör det enkelt för användaren att förstå webbplatsens struktur. Brödsmulenavigering visar var användaren befinner sig och hur de kan navigera tillbaka, vilket är särskilt användbart på större webbplatser. Drop-down menyer organiserar relaterade länkar under en huvudkategori, medan ett sökfält gör det möjligt att snabbt hitta specifik information.

Call to Action-knappar , så som "logga in" och "registrera", är viktiga för att guida användarna till att utföra specifika åtgärder. Responsiv design ser till att navigationen fungerar bra på olika enheter och skärmstorlekar. På mindre skärmar används i regel hamburgermeny istället för en öppen nav, även om det numer blir vanligare att använda detta även på större skärmar.

##### Luftig design
Att använda sig av vita ytor/ tomma ytor (*white space*, ej att förväxla med *negative space*) hjälper användaren att visuellt separera olika sektioner och innehåll och kan därmed fokusera lättare på det de interagerar med just nu. Vita ytor ger ögat möjlighet att vila och minskar risken för att användaren blir överväldigad av för mycket information på en gång.

White space tillför även till estetiken och kan få appen att uppfattas som professionell, genomtänkt och balanserad. Det gör det även lättare att implementera responsiv design då vi kan manipulera utrymmet relativt till skärmens storlek utan att nödvändigtvis manipulera innehållet mer än nödvändigt för läsbarheten. Användning av white space bidrar däför till en renare och mer användarvänlig design och underlättar anpassning för olika enheter och skärmstorlekar.

##### Kommunicerade behov
Behovet ser ofta otroligt olika ut beroende på målgrupp men det som jag upplever gemensamt är att möjligheten till att nå information helst inte ska vara mer än två knapptryck bort.   

För en äldre målgrupp upplever jag dock att öppen navigation med möjlighet att se alla sina möjliga val direkt på home landing page är att föredra. Gömd information kan kännas svår och det kräver att användaren kommer ihåg vart de klickat sig vidare och vilken information som finns under vilken rubrik. Äldre användare kan ha svårare att komma ihåg komplexa navigationsstrukturer och föredrar ofta mer direkt och enkel åtkomst till information.

Jag upplever däremot att en yngre publik gärna ser att luftiga vyer, rena snitt och kreativ UI har premierats för att webbsidan ska kännas mer tilltalande och väljer därför ofta gömd navigation, drop downs, sliders och annat för att se sin information. Yngre användare är ofta mer tekniskt kunniga och uppskattar modern och innovativ design som erbjuder en mer interaktiv och engagerande upplevelse.

---

## UD 1.3 Riktlinjer för användbarhet
### Normer och standarder
Det finns etablerade normer och standarder inom webbdesign för att skapa tillgänliga appar. Det är viktigt att följa dessa för att säkerställa att webbplatsen är tillgänglig och användbar för så många som möjligt.

#### WCAG
Web Content Accessibility Guidelines (WCAG) är en uppsättning riktlinjer utvecklade för att göra webbinnehåll mer tillgängligt för alla användare, inklusive personer med funktionsnedsättningar. Riktlinjerna har tagits fram av World Wide Web Consortium (W3C), som är en internationell gemenskap där medlemsorganisationer, en fulltidspersonal och allmänheten arbetar tillsammans för att utveckla webbstandarder.

#### Principer gällande användbarhet
WCAG är organiserade kring fyra huvudprinciper, förkortning = **POUR**

> **Perceptible:** Information och komponenter måste presenteras på sätt som användarna kan uppfatta. Det betyder att innehåll måste uppfattas av antingen syn eller hörsel, samt gå att översätta från det ena till det andra.

> **Operable:** Användarna måste kunna använda gränssnittet, oavsett deras fysiska förmågor.
  
> **Understandable:** Information och användargränssnitt måste vara förståeliga. Användarna måste kunna förstå informationen och hur man använder gränssnittet.
  
> **Robust:**  Innehåll måste vara robust nog att kunna tolkas tillförlitligt av en mängd olika användaragenter, inklusive hjälpmedel. Detta innebär även att applikationen måste förbli tillgängligt och användbart i takt med att teknologierna utvecklas.


#### WCAG-nivåer
Riktlinjerna är också indelade i tre nivåer av överensstämmelse: A, AA och AAA.

**Nivå A:** Grundläggande tillgänglighetsfunktioner som alla webbplatser måste ha för att vara tillgängliga.
**Nivå AA:**  Ytterligare funktioner som förbättrar tillgängligheten och som de flesta webbplatser bör ha som standard.
**Nivå AAA:** De högsta och mest omfattande kraven som vissa webbplatser kan implementera för att uppnå maximal tillgänglighet.

#### Viktiga Riktlinjer
Några av de centrala riktlinjerna inom WCAG inkluderar:

**Textalternativ för Icke-text Innehåll:** Till exempel, ge textbeskrivningar för bilder så att de kan förstås av skärmläsare.
**Tidsbaserade Medier:** Erbjuda alternativ för tidsbaserade medier som ljud och video, såsom undertexter eller transkript.
**Användarstyrd Timing:** Se till att användare kan förlänga, stoppa eller justera tidsgränser när det behövs.
**Läsbarhet och Förutsägbarhet:** Innehåll ska vara läsbart och förutsägbart. Användare ska kunna förutse vad som händer när de utför en viss åtgärd.

Att följa WCAGs riktlinjer innebär inte bara att webbplatsen blir mer tillgänglig för personer med funktionsnedsättningar, utan det förbättrar också den övergripande användarupplevelsen och kan bidra till bättre SEO-resultat

###### Användarfeedback i utvecklingsprocess
- a/b testning
  - färg på knapp
  - font
  - layout

[the generation](https://thegeneration.se/vad-ar-wcag/)
---

## UD 1.4 Prototyping

##### Att skapa prototyper
<!-- -
- Processen av att skapa olika prototyper (lofi vs hifi). 
- Vad är viktigt i en highfi?
  - för teamet
  - för kund
  - för issuehantering och development -->
  
  Prototyping är en viktig del av designprocessen som låter oss visualisera och testa våra idéer innan vi går vidare till fullskalig utveckling. Genom att skapa prototyper kan vi identifiera och åtgärda problem tidigt, vilket sparar tid och resurser i längden

##### Lofi
LoFi (lofi fidelity) prototyper är enkla och snabba att skapa. De består ofta av skisser på papper eller enklare digitala frames. Huvudsyftet med en lofi-prototyp är att snabbt visualisera grundläggande idéer och funktioner utan att fastna i detaljer och vill utforska olika koncept och samla initial feedback från användare och/eller teamet.
Eftersom de är så grundläggande, kan fokus läggas på funktionalitet och layout snarare än visuella detaljer, vilket hjälper teamet att snabbt komma överens om de stora dragen i projektet.

##### HiFi
Hifi (High fidelity) protptyper är långt mer detaljerade än Lofi och bör vara mycket lik slutprodukten. Den bör därför inkludera grafiska element, satt färgschema, fonts och interaktiva funktioner. Dem kan ofta simulera en realistisk användarupplevelse.

Detta hjälper teamet att visualisera den slutgiltiga produkten och säkerställa att alla är med på de beslut som tagits kring designen. En välgjord Hifi effektiviserar även utvecklingsprocessen då den kan användas som referens för utvecklingsteamet. Det minskar därför antal tillfällen där medlemmarna behöver kommunicera kring missöfrstånd eller förtydligande gällande design och funktion.

En Hifi möjligör även användartester och att få feedback gällande visuella detaljer eller interaktiva element, vilket ger ytterligare möjlighet att hitta problem i ett tidigare skede i processen, innan utvecklingen börjat.

##### Prototypverktyg och teknik
### Verktyg och tekniker
<!-- - vilka verktyg går att använda för att skapa grafik och design på webben
-->
För att skapa grafik och design för webben finns det många verktyg att använda beroende på mål och behov. Sketch, Figma, Adobe XD, Adobe Photoshop och Axure RP är några av de mest använda programmen. Dessa, och andra verktyg likt dem, gör det möjligt att skapa och redigera grafik och design för webben.
 

#### Figma 
<img src="/Img/figma.svg" height="50">

Figma är ett webbaserat designverktyg byggt för UI/UX-design och samarbete i realtid och kan köras på alla plattformar med en webbläsare. 
 Det är speciellt utformat för att underlätta skapandet av interaktiva prototyper och användarflöden för webb- och mobilapplikationer. Med Figma kan flera teammedlemmar arbeta samtidigt på samma designprojekt, vilket möjliggör snabb feedback och effektiv iterativ process. 

Själv har jag endast använt Figma när jag planerat och skapat design för webb. Jag uppskattar att behovet av att skicka filer och bilder fram och tillbaka försvann helt, samt att det aldrig är en fråga om versioner på arbetet eftersom alla arbetar på den senaste versionen som uppdateras i realtid.
 
I Figma kan man även skapa komponenter som kan återanvändas genomgående i projektet, vilket underlättar konsekvent design och minskar arbetsbelastningen för teammedlemmarna. Figma erbjuder också ett bibliotek med plugins som kan tillföra både estetik och funktionalitet, exempelvis att skapa tabeller med redan ifylld data.

En av de största funktionerna i Figma är prototypverktyget. Det gör det möjligt att skapa interaktiva appar direkt i designstadiet för att testa utseende och användarinteraktion utan att behöva utveckla dem i kod.

#### Sketch
<img src="/img/sketch.svg" height="50">

Sketch är ett vektorbaserat[^1] UI/UX-designverktyg för macOS, känt för sin användarvänlighet och omfattande utbud av plugins. Det är idealiskt för att skapa skalbara och responsiva layouter, med återanvändbara symboler och komponenter.

#### Axure RP

<img src="/img/XAxure.svg" height="50">

Axure RP är ett vektorbaserat verktyg för att skapa interaktiva prototyper och wireframes för webb- och mobilapplikationer. Det gör det möjligt att bygga detaljerade prototyper utan kod och simulera realistiska användarflöden. Axure RP erbjuder dokumentationsfunktioner, såsom automatisk generering av specifikationer och detaljerade designanvisningar

#### Adobe XD
<img src="/img/adobe-xd.svg" height="50">

*Adobe XD* är ett UI/UX-designverktyg fokuserat på att skapa interaktiva prototyper och användarflöden för webb- och mobilapplikationer. Det stöder vektorgrafik och interaktiv design, vilket gör det idealiskt för skalbara och responsiva layouter. Adobe XD möjliggör också realtidssamarbete, vilket underlättar snabb feedback och iterativ design, perfekt för team som behöver göra snabba ändringar baserat på användartester.

#### Adobe Photoshop
<img src="/img/adobe-ps.svg" height="50">

*Adobe Photoshop* är ett **rasterbaserat* designverktyg som är bäst för bildmanipulation och fotoredigering. Historiskt sett har det varit populärt för webbdesign tack vare möjligheten att optimera bilder och skapa detaljrika mockups.

Photoshop har dock begränsningar jämfört med verktyg byggda för UI/UX, som interaktiva prototyper, vilket numera är standard för att visa användarflöden


|                    | Rasterbaserade verktyg                                               | Vektorbaserade verktyg                                    |
| ------------------ | -------------------------------------------------------------------- | --------------------------------------------------------- |
| **Representation** | Uppbyggda av pixlar                                                  | Uppbyggda av matematiska formler                          |
| **Exempel**        | Adobe Photoshop                                                      | Adobe Illustrator, Sketch                                 |
| **Fördelar**       | - Bra för fotoredigering<br>- Hanterar komplexa bilder               | - Skalbarhet utan kvalitetsförlust<br>- Mindre filstorlek |
| **Nackdelar**      | - Förlorar kvalitet vid skalning<br>- Stora filer vid hög upplösning | - Mindre bra för detaljerade foton                        |
| **Användning**     | Fotoredigering, digitala målningar, bildmanipulation                 | Logotyper, ikoner, illustrationer                         |
| **Sammanfattning** | Idealisk för pixelbaserade bilder men förlorar kvalitet vid skalning | Perfekt för skalbar grafik men inte för detaljerade foton |

[^1]: Vektorbaserat verktyg: För skalbar grafik som logotyper och ikoner, baserat på matematiska formler.

[^2]: Rasterbaserat verktyg: För detaljrik fotoredigering och bildmanipulation, baserat på pixelrutor

---

## UD 1.5 Personas och målgruppsanalys

##### Vad är en persona?
<!-- - vad är det och vad är dem till för?
- Hur används dem i designprocessen? -->
Personas är databaserade fiktiva karaktärer som representerar olika användargrupper för en produkt. De skapas i ett tidigt skede av produktionen och används som underlag för att kartlägga målgruppens behov.
Genom att skapa detaljerade, träffsäkra och realistiska personas kan teamet lättare identifiera och förstå sin målgrupp och dess behov. 

##### Hur skapar man en persona?
Att skapa en persona innebär att samla in och analysera data om verkliga användare genom metoder som intervjuer, enkäter och användartester och sedan sammanställer datan som karaktäristika och data för personas, vilket ofta innefattar användarmål, behov, beteenden, tekniska kunskaper och eventuella utmananingar samt funktionsnedsättningar.

Dessa används sedan som grund för beslut kring vilka funktioner som bör prioriteras samt hålla fokus på produktens verkliga målgrupp och dess behov för att undkomma situationer där teamet behöver ta beslut utifrån egna perferenser och antaganden.

###### User Stories
User stories är en viktig del av UX/UI-design och agila metoder. De är korta och enkla beskrivningar av vad en användare vill göra och varför. 
En typisk user story ser ut så här: "Som en [typ av användare] vill jag (vad användaren vill göra) så att (anledning/mål)." 

Dessa används för att kartlägga krav och förstå vad användarna vill ha, varför och vad det innebär. Dem gör det även lättare att dela upp projektet i mindre delar som sedan kan prioriteras för att säkerställa att de viktigaste key funktionerna utvecklas först. Det hjälper även alla partner inom produktionen att förstå vad och varför som ska byggas. 

##### Målgrupp och behov
Att noggrant analysera målgruppens beteende online är avgörande för att skapa en användarcentrerad design. Detta inkluderar att identifiera deras behov, preferenser och vad som kan vara aversivt för dem.  För att uppnå detta är det viktigt att kontinuerligt samla in feedback och justera designen baserat på användarnas reaktioner och upplevelser.

Denna ständiga process av förbättring och anpassning säkerställer att produkten förblir relevant och användarvänlig, vilket leder till högre användartillfredsställelse och engagemang.


---

## UD 1.6 Empiriska metoder
##### Vad skiljer en empirisk metod från andra metoder?

##### Datainsamling & Analys
- Olika metoder för att samla in data. 
  - användartestning
  - enkäter
  - användningsstatistik (om deploy redan varit eller testgrupp)

##### Tolkning av data och hur den bör tillämpas.
- Varför är det viktigt att analysera och tolka insamlad data? (för att ta informerade beslut gällande design)

- Hur gör vi det?
  
- Hur gör vi i iterativa designprocesser?

---

## UD 1.7 Grundläggande kognitionspsykologi

##### Vad innebär kognitionspsykologi?
- Kognitiva processer gällande uppmärksamhet, minne (arbetsminne vs korttidsminne) och inlärning. Hur påverkar detta användarens interaktion med webben?

##### Varför är det viktigt inom design på webb?
- Hur kan kunskap om kognitiva mentala modeller och användarinteraktion vägleda designbeslut för att skapa mer intuitiva och användarvänliga produkter och webbplatser?
